# RoboFriend - DeskPal

 ![DeskPal-LOGO](/fotos/DeskPal-LOGO.png)
 
## Εισαγωγή

Πρόκειται για ένα ρομπότ που αναγνωρίζει συναισθήματα με βάση τα χρώματα και βοηθά στην σχολική πρόοδο και στις καθημερινές υποχρεώσεις.

Μέσω των αισθητήρων που διαθέτει και της κάμερας με ενσωματωμένη τεχνητή νοημοσύνη αναγνωρίζει τα παραπάνω χρώματα και στη συνέχεια τα ερμηνεύει ως συναισθήματα και ανάλογα με αυτα καταλαβαίνει πώς τα πήγες στις υποχρεώσεις σου.

Επιλέον, καταγράφει και συγκεκριμένα γεγονότα στην καθημερινότητά σου: 

- εξετάσεις
- παρουσιάσεις
- ραντεβού

## Αλληλεπίδραση

 ![DeskPal, your Robot Friend](/fotos/DeskPal.png)

Πατώντας το κουμπί αλληλεπίδρασης, Ο Deskpal εμφανίζει το εβδομαδιαίο σου πρόγραμμα. 

Αν είχες κάποια υποχρέωση σήμερα το DeskPal σε ρωτάει:

* ***“Πώς πήγε η παρουσίαση σου σήμερα;”***

Στη συνέχεια, μέσω της αναγνώρισης χρώματος καταλαβαίνει αν η απάντηση σου είναι θετική ή αρνητική.Και το πιο σημαντικό: σου υπενθυμίζει καθημερινά τις αυριανές σου υποχρεώσεις ώστε να μην ξεχάσεις τίποτα ξανά !

Το DeskPal ενδιαφέρεται για σένα και μιμείται την ανθρώπινη συμπεριφορά .Ανάλογα με το πώς τα πήγες για παράδειγμα στην παρουσίαση σου , σου απαντάει :

* ***“Μπράβο!Τελεια!”***,  εαν είσαι ευχαριστημένος.

* ***“Δεν πειράζει! Θα τα πας καλύτερα την επόμενη φορά !”***, εάν δεν είσαι ικανοποιημένος .

Έτσι, γίνεται πιο ανθρώπινο. Δεν είναι απλά μια φωνή ή μια καταγραφή. Είναι εκεί, σε νιώθει και στο δείχνει ανοιγοκλείνοντας τα μάτια του.

## Χρήσεις

1. Καταγραφή προόδου μαθητών και οργάνωση μαθημάτων.
2. Ενίσχυση του διαλόγου μεταξύ των μελών και οργάνωση υποχρεώσεων.
3. Προσωπικό ημερολόγιο.

## Τεχνολογική υλοποίηση

- Γλώσσα Προγραμματισμού: Python

## Υλικά

- Raspberry Pi 4 ως “εγκέφαλος” του ρομπότ.
- Κάμερα HuskyLens με ενσωματωμένη τεχνητή νοημοσύνη για ανάλυση εικόνας και αναγνώριση χρωμάτων.
- Οθόνη για την εμφάνιση του “διαλογου, του εβδομαδιαίου πρόγραμματος και των ματιών.
- 3D printed εξαρτήματα για το σώμα του ρομπότ.

## Πορεία Υλοποίησης

Κατά τη διάρκεια της υλοποίησης προέκυψαν διάφορα θέματα, τα περισσότερα με την ΑΙ κάμερα. Ο αρχικός σχεδιασμός ήταν η κάμερα να αναγνωρίζει τη διάθεση του χρήστη διαβάζοντας το πρόσωπό του. Δυστυχώς, αυτό κατέστη αδύνατο, καθώς η κάμερα είναι «υπερβολικά» έξυπνη: αποθηκεύει το πρόσωπο του χρήστη και το αναγνωρίζει άσχετα με την έκφρασή του! Ακόμα και όταν προσπαθήσαμε να δηλώσουμε τις διαφορετικές εκφράσεις ως διαφορετικά πρόσωπα, δεν λύθηκε το πρόβλημα, καθώς αναγνώριζε τα «διαφορετικά» πρόσωπα ως ίδια! Ως λύση καταλήξαμε στην επιλογή κατάλληλου χρώματος, που θα δηλώνει τη διάθεση.

Ένα θέμα που προέκυψε ήταν αυτό της σωστής κλίμακας εκτύπωσης. Παρά τις μετρήσεις, πάντα κάτι μας ξέφευγε και έπρεπε τα μέρη τα τυπωθούν ξανά!

Τέλος, μια μικρή λεπτομέρεια ήταν ότι για να είναι συμμετρικό το «κεφάλι» έπρεπε η οθόνη τα τοποθετηθεί με το πάνω μέρος της κάτω, και το κάτω, πάνω. Ευτυχώς, αυτό απαιτούσε μια απλή εντολή στον κώδικα (στροφή της εικόνας κατά 180ο).
 

## Αποτίμηση

Η δημιουργία του DeskPal μας έδωσε την ευκαιρία να ασχοληθούμε με θέματα τεχνολογίας αιχμής, να μάθουμε, να γράψουμε κώδικα, να δοκιμάσουμε, να απορρίψουμε, να επανασχεδιάσουμε, μέχρι να βγει το επιθυμητό αποτέλεσμα.

Συνολικά, ήταν μια εξαιρετική εμπειρία!
